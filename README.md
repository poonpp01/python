
# SQL 

**SQL** มาจากคำว่า 'Structured Query Language' เป็นภาษามาตรฐานในการเข้าถึง ฐานข้อมูล เราสามารถใช้งานภาษา SQL ได้จากโปรแกรมต่างๆ ที่ต้องทำการกับระบบฐานข้อมูล เช่น ใช้ SQL ในการทำการดึงข้อมูล (Retrieve Data) จากฐานข้อมูล และมันเป็นมาตรฐานกลางที่ใช้ในระบบฐานข้อมูลต่างๆ โดยเป็นมาตรฐานของ ANSI (American National Standard Institute)

**เราจะใช้ SQL ทำอะไรได้บ้าง**
+ ใช้ในการสืบค้นข้อมูลในฐานข้อมูล
+ ใช้ใส่ข้อมูลเพิ่มเข้าไปยังฐานข้อมูล
+ ใช้ปรับปรุงข้อมูลในฐานข้อมูล
+ ใช้ลบรายการที่เราไม่ต้องการออกจากฐานข้อมูล
+ ใช้สร้างฐานข้อมูลขึ้นมาใหม่
+ ใช้สร้างตาราง(Table) ในฐานข้อมูล
+ ใช้สร้าง Stored Procedure ในฐานข้อมูล
+ ใช้สร้าง Views ในฐานข้อมูล
+ ใช้กำหนดสิทธิ์ให้กับตาราง (Table), Procedure และ Views

โดยแม้ว่า SQL เป็นมาตรฐานแต่ก็ยังมีหลาย เวอร์ชั่น ซึ่งก็จะมีความแตกต่างกันออกไป ในแต่ละผลิตภัณฑ์อีกด้วย แต่โครงสร้างหลักในการ SELECT, INSERT INTO, UPDATE หรือ DELETE ก็จะมีโครงสร้างเดียวกัน

**เราสามารถนำ SQL ไปใช้งานในระบบใดได้บ้าง**
+ ใช้กับเว็บไซต์ เพื่อแสดงผลข้อมูลจากฐานข้อมูล DBMS ไม่ว่าจะเป็น Microsoft Access, SQL Server, MySQL, Oracle
+ ใช้ร่วมกับระบบฐานข้อมูล RDBMS ไม่ว่าจะเป็น MS SQL Server, IBM DB2, Oracle, MySQL และ Microsoft Access
+ ใช้ในการกำหนดในระบบวิเคราะห์ข้อมูล (Analysis Tools) ที่เปิดช่องให้เราสามารถทำการใส่ หรือ ปรับปรุง SQL ได้ด้วยตัวเอง

ดังนั้นหากเราสามารถใช้งาน SQL ได้ก็ย่อมจะเป็นประโยชน์ในการทำความเข้าใจในการทำงานกับระบบฐานข้อมูลมากยิ่งขึ้น อ่านความหมายของสิ่งที่ใช้งานได้อย่างลึกซึ่งขึ้นอีกด้วย

**เพื่อนๆสามารถเข้าไปศึกษาภาษา SQL เบื้องต้นได้ใน Link**

1. [Learn SQL](https://www.codecademy.com/learn/learn-sql)
2. [SQL: Table Transformation](https://www.codecademy.com/learn/sql-table-transformation)
3. [Intro to SQL for Data Science](https://www.datacamp.com/courses/intro-to-sql-for-data-science)
4. [SQL Exercises, Practice, Solution](https://www.w3resource.com/sql-exercises/sql-retrieve-from-table.php)
